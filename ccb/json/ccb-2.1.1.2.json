{
  "copyright": "Amaravati Buddhist Monastery",
  "license": "https://creativecommons.org/licenses/by-nc-nd/3.0/",
  "volume": 2,
  "part": 1,
  "id": "ccb-2.1.1.2",
  "type": "chant",
  "lang": "pi",
  "title": "Dhammacakkappavattana Sutta",
  "children": [
    {
      "type": "aside",
      "center": true,
      "html": "Solo introduction"
    },
    {
      "type": "grid",
      "center": true,
      "children": [
        {
          "type": "row",
          "children": [
            {
              "type": "verse",
              "html": "Anuttaraṃ abhisambodhiṃ"
            },
            {
              "type": "verse",
              "html": "sambujjhitvā tathāgato"
            }
          ]
        },
        {
          "type": "row",
          "children": [
            {
              "type": "verse",
              "html": "Pathamaṃ yaṃ adesesi"
            },
            {
              "type": "verse",
              "html": "dhammacakkaṃ anuttaraṃ"
            }
          ]
        },
        {
          "type": "row",
          "children": [
            {
              "type": "verse",
              "html": "Sammadeva pavattento"
            },
            {
              "type": "verse",
              "html": "loke appativattiyaṃ"
            }
          ]
        },
        {
          "type": "row",
          "children": [
            {
              "type": "verse",
              "html": "Yatthākkhātā ubho antā"
            },
            {
              "type": "verse",
              "html": "paṭipatti ca majjhimā"
            }
          ]
        },
        {
          "type": "row",
          "children": [
            {
              "type": "verse",
              "html": "Catūsvāriyasaccesu"
            },
            {
              "type": "verse",
              "html": "visuddhaṃ ñāṇadassanaṃ"
            }
          ]
        },
        {
          "type": "row",
          "children": [
            {
              "type": "verse",
              "html": "Desitaṃ dhammarājena"
            },
            {
              "type": "verse",
              "html": "sammāsambodhikittanaṃ"
            }
          ]
        },
        {
          "type": "row",
          "children": [
            {
              "type": "verse",
              "html": "Nāmena vissutaṃ suttaṃ"
            },
            {
              "type": "verse",
              "html": "dhammacakkappavattanaṃ"
            }
          ]
        },
        {
          "type": "row",
          "children": [
            {
              "type": "verse",
              "html": "Veyyākaraṇapāthena"
            },
            {
              "type": "verse",
              "html": "saṅgītantam bhaṇāma se"
            }
          ]
        }
      ]
    },
    {
      "type": "group",
      "children": [
        {
          "type": "verse",
          "html": "[ Evaṃ me sutaṃ ]"
        }
      ]
    },
    {
      "type": "group",
      "children": [
        {
          "type": "verse",
          "html": "Ekaṃ samayaṃ bhagavā bārāṇasiyaṃ viharati isipatane migadāye. Tatra kho bhagavā pañcavaggiye bhikkhū āmantesi:"
        }
      ]
    },
    {
      "type": "group",
      "children": [
        {
          "type": "verse",
          "html": "Dve’me, bhikkhave, antā pabbajitena na sevitabbā: yo cāyaṃ kāmesu kāma-sukh’allikānuyogo; hīno, gammo, pothujjaniko, anariyo, anattha-sañhito; yo cāyaṃ atta-kilamathānuyogo; dukkho, anariyo, anattha-sañhito."
        }
      ]
    },
    {
      "type": "group",
      "children": [
        {
          "type": "verse",
          "html": "Ete te, bhikkhave, ubho ante anupagamma majjhimā paṭipadā tathāgatena abhisambuddhā cakkhukaraṇī, ñāṇakaraṇī, upasamāya, abhiññāya, sambodhāya, nibbānāya saṃvattati."
        }
      ]
    },
    {
      "type": "group",
      "children": [
        {
          "type": "verse",
          "html": "Katamā ca sā, bhikkhave, majjhimā paṭipadā tathāgatena abhisambuddhā cakkhukaraṇī ñāṇakaraṇī, upasamāya, abhiññāya, sambodhāya, nibbānāya saṃvattati."
        }
      ]
    },
    {
      "type": "group",
      "children": [
        {
          "type": "verse",
          "html": "Ayam-eva ariyo aṭṭhaṅgiko maggo seyyathīdaṃ:"
        }
      ]
    },
    {
      "type": "group",
      "children": [
        {
          "type": "verse",
          "html": "Sammā-diṭṭhi, sammā-saṅkappo, sammā-vācā, sammā-kammanto, sammā-ājīvo, sammā-vāyāmo, sammā-sati, sammā-samādhi."
        }
      ]
    },
    {
      "type": "group",
      "children": [
        {
          "type": "verse",
          "html": "Ayaṃ kho sā, bhikkhave, majjhimā paṭipadā tathāgatena abhisambuddhā cakkhukaraṇī ñāṇakaraṇī, upasamāya, abhiññāya, sambodhāya, nibbānāya saṃvattati."
        }
      ]
    },
    {
      "type": "group",
      "children": [
        {
          "type": "verse",
          "html": "Idaṃ kho pana, bhikkhave, dukkhaṃ ariya-saccaṃ:"
        }
      ]
    },
    {
      "type": "group",
      "children": [
        {
          "type": "verse",
          "html": "Jātipi dukkhā, jarāpi dukkhā, maranampi dukkhaṃ, soka-parideva-dukkha-domanass’upāyāsāpi dukkhā, appiyehi sampayogo dukkho, piyehi vippayogo dukkho, yamp’icchaṃ na labhati tampi dukkhaṃ, saṅkhittena pañcupādānakkhandā dukkhā."
        }
      ]
    },
    {
      "type": "group",
      "children": [
        {
          "type": "verse",
          "html": "Idaṃ kho pana, bhikkhave, dukkha-samudayo ariya-saccaṃ:"
        }
      ]
    },
    {
      "type": "group",
      "children": [
        {
          "type": "verse",
          "html": "Yā’yaṃ taṇhā ponobbhavikā nandi-rāga-sahagatā tatra-tatrābhinandinī seyyathīdaṃ: kāma-taṇhā, bhava-taṇhā, vibhava-taṇhā."
        }
      ]
    },
    {
      "type": "group",
      "children": [
        {
          "type": "verse",
          "html": "Idaṃ kho pana, bhikkhave, dukkha-nirodho ariya-saccaṃ:"
        }
      ]
    },
    {
      "type": "group",
      "children": [
        {
          "type": "verse",
          "html": "Yo tassā yeva taṇhāya asesa-virāga-nirodho, cāgo, paṭinissaggo, mutti, anālayo."
        }
      ]
    },
    {
      "type": "group",
      "children": [
        {
          "type": "verse",
          "html": "Idaṃ kho pana, bhikkhave, dukkha-nirodha-gāminī paṭipadā ariya-saccaṃ:"
        }
      ]
    },
    {
      "type": "group",
      "children": [
        {
          "type": "verse",
          "html": "Ayam-eva ariyo aṭṭhaṅgiko maggo seyyathīdam: sammā-diṭṭhi, sammā-saṅkappo, sammā-vācā, sammā-kammanto, sammā-ājīvo, sammā-vāyāmo, sammā-sati, sammā-samādhi."
        }
      ]
    },
    {
      "type": "group",
      "children": [
        {
          "type": "verse",
          "html": "[ Idaṃ dukkhaṃ ] ariya-saccan’ti me bhikkhave, pubbe ananussutesu dhammesu cakkhuṃ udapādi, ñāṇaṃ udapādi, paññā udapādi, vijjā udapādi, āloko udapādi."
        }
      ]
    },
    {
      "type": "group",
      "children": [
        {
          "type": "verse",
          "html": "Taṃ kho pan’idaṃ dukkhaṃ ariya-saccaṃ pariññeyyan’ti me bhikkhave, pubbe ananussutesu dhammesu cakkhuṃ udapādi, ñāṇaṃ udapādi, paññā udapādi, vijjā udapādi, āloko udapādi."
        }
      ]
    },
    {
      "type": "group",
      "children": [
        {
          "type": "verse",
          "html": "Taṃ kho pan’idaṃ dukkhaṃ ariya-saccaṃ pariññātan’ti me bhikkhave, pubbe ananussutesu dhammesu cakkhuṃ udapādi, ñāṇaṃ udapādi, paññā udapādi, vijjā udapādi, āloko udapādi."
        }
      ]
    },
    {
      "type": "group",
      "children": [
        {
          "type": "verse",
          "html": "Idaṃ dukkha-samudayo ariya-saccan’ti me bhikkhave, pubbe ananussutesu dhammesu cakkhuṃ udapādi, ñāṇaṃ udapādi, paññā udapādi, vijjā udapādi, āloko udapādi."
        }
      ]
    },
    {
      "type": "group",
      "children": [
        {
          "type": "verse",
          "html": "Taṃ kho pan’idaṃ dukkhasamudayo ariyasaccaṃ pahātabban’ti me bhikkhave, pubbe ananussutesu dhammesu cakkhuṃ udapādi, ñāṇaṃ udapādi, paññā udapādi, vijjā udapādi, āloko udapādi."
        }
      ]
    },
    {
      "type": "group",
      "children": [
        {
          "type": "verse",
          "html": "Taṃ kho pan’idaṃ dukkha-samudayo ariya-saccaṃ pahīnan’ti me bhikkhave, pubbe ananussutesu dhammesu cakkhuṃ udapādi, ñāṇaṃ udapādi, paññā udapādi, vijjā udapādi, āloko udapādi."
        }
      ]
    },
    {
      "type": "group",
      "children": [
        {
          "type": "verse",
          "html": "Idaṃ dukkha-nirodho ariya-saccan’ti me bhikkhave, pubbe ananussutesu dhammesu cakkhuṃ udapādi, ñāṇaṃ udapādi, paññā udapādi, vijjā udapādi, āloko udapādi."
        }
      ]
    },
    {
      "type": "group",
      "children": [
        {
          "type": "verse",
          "html": "Taṃ kho pan’idaṃ dukkha-nirodho ariya-saccaṃ sacchikātabban’ti me bhikkhave, pubbe ananussutesu dhammesu cakkhuṃ udapādi, ñāṇaṃ udapādi, paññā udapādi, vijjā, udapādi āloko udapādi."
        }
      ]
    },
    {
      "type": "group",
      "children": [
        {
          "type": "verse",
          "html": "Taṃ kho pan’idaṃ dukkha-nirodho ariya-saccaṃ sacchikatan’ti me bhikkhave, pubbe ananussutesu dhammesu cakkhuṃ udapādi, ñāṇaṃ udapādi, paññā udapādi, vijjā udapādi, āloko udapādi."
        }
      ]
    },
    {
      "type": "group",
      "children": [
        {
          "type": "verse",
          "html": "Idaṃ dukkha-nirodha-gāminī paṭipadā ariya-saccan’ti me bhikkhave, pubbe ananussutesu dhammesu cakkhuṃ udapādi, ñāṇaṃ udapādi, paññā udapādi, vijjā udapādi, āloko udapādi."
        }
      ]
    },
    {
      "type": "group",
      "children": [
        {
          "type": "verse",
          "html": "Taṃ kho pan’idaṃ dukkha-nirodha-gāminī paṭipadā ariya-saccaṃ bhāvetabban’ti me bhikkhave, pubbe ananussutesu dhammesu cakkhuṃ udapādi, ñāṇaṃ udapādi, paññā udapādi, vijjā udapādi, āloko udapādi."
        }
      ]
    },
    {
      "type": "group",
      "children": [
        {
          "type": "verse",
          "html": "Taṃ kho pan’idaṃ dukkha-nirodha-gāminī paṭipadā ariya-saccaṃ bhāvitan’ti me bhikkhave, pubbe ananussutesu dhammesu cakkhuṃ udapādi, ñāṇaṃ udapādi, paññā udapādi, vijjā udapādi, āloko udapādi."
        }
      ]
    },
    {
      "type": "group",
      "children": [
        {
          "type": "verse",
          "html": "[ Yāva kīvañca me bhikkhave, ] imesu catūsu ariya-saccesu evan-ti-parivaṭṭaṃ dvādas’ākāraṃ yathā-bhūtaṃ ñāṇa-dassanaṃ na suvisuddhaṃ ahosi, n’eva tāv’āhaṃ bhikkhave, sadevake loke samārake sabrahmake sassamaṇa-brāhmaṇiyā pajāya sadeva-manussāya anuttaraṃ sammā-sambodhiṃ abhisambuddho paccaññāsiṃ."
        }
      ]
    },
    {
      "type": "group",
      "children": [
        {
          "type": "verse",
          "html": "Yato ca kho me bhikkhave, imesu catūsu ariya-saccesu evan-ti-parivaṭṭaṃ dvādas’ākāraṃ yathā-bhūtaṃ ñāṇa-dassanaṃ suvisuddham ahosi, ath’āham bhikkhave, sadevake loke samārake sabrahmake sassamaṇa-brāhmaṇiyā pajāya sadeva-manussāya anuttaraṃ sammā-sambodhiṃ abhisambuddho paccaññāsiṃ."
        }
      ]
    },
    {
      "type": "group",
      "children": [
        {
          "type": "verse",
          "html": "Ñāṇañca pana me dassanaṃ udapādi, akuppā me vimutti ayam-antimā jāti, natthi dāni punabbhavo’ti."
        }
      ]
    },
    {
      "type": "group",
      "children": [
        {
          "type": "verse",
          "html": "Idam-avoca bhagavā. Attamanā pañcavaggiyā bhikkhū bhagavato bhāsitaṃ abhinanduṃ."
        }
      ]
    },
    {
      "type": "group",
      "children": [
        {
          "type": "verse",
          "html": "Imasmiñca pana veyyākaraṇasmiṃ bhaññamāne āyasmato koṇḍaññassa virajaṃ vītamalaṃ dhammacakkhuṃ udapādi: yaṃ kiñci samudaya-dhammaṃ sabban-taṃ nirodha-dhamman’ti."
        }
      ]
    },
    {
      "type": "group",
      "children": [
        {
          "type": "verse",
          "html": "[ Pavattite ca bhagavatā ] dhammacakke bhummā devā saddamanussāvesuṃ:"
        }
      ]
    },
    {
      "type": "group",
      "children": [
        {
          "type": "verse",
          "html": "Etaṃ bhagavatā bārāṇasiyaṃ isipatane migadāye anuttaraṃ dhammacakkaṃ pavattitaṃ appaṭivattiyaṃ samaṇena vā brāhmaṇena vā devena vā mārena vā brahmunā vā kenaci vā lokasmin’ti."
        }
      ]
    },
    {
      "type": "group",
      "children": [
        {
          "type": "verse",
          "html": "Bhummānaṃ devānaṃ saddaṃ sutvā, cātummahārājikā devā saddamanussāvesuṃ…"
        }
      ]
    },
    {
      "type": "group",
      "children": [
        {
          "type": "verse",
          "html": "Cātummahārājikānaṃ devānaṃ saddaṃ sutvā, tāvatiṃsā devā saddamanussāvesuṃ…"
        }
      ]
    },
    {
      "type": "group",
      "children": [
        {
          "type": "verse",
          "html": "Tāvatiṃsānaṃ devānaṃ saddaṃ sutvā, yāmā devā saddamanussāvesuṃ…"
        }
      ]
    },
    {
      "type": "group",
      "children": [
        {
          "type": "verse",
          "html": "Yāmānaṃ devānaṃ saddaṃ sutvā, tusitā devā saddamanussāvesuṃ…"
        }
      ]
    },
    {
      "type": "group",
      "children": [
        {
          "type": "verse",
          "html": "Tusitānaṃ devānaṃ saddaṃ sutvā, nimmānaratī devā saddamanussāvesum…"
        }
      ]
    },
    {
      "type": "group",
      "children": [
        {
          "type": "verse",
          "html": "Nimmānaratīnaṃ devānaṃ saddaṃ sutvā, paranimmitavasavattī devā saddamanussāvesuṃ…"
        }
      ]
    },
    {
      "type": "group",
      "children": [
        {
          "type": "verse",
          "html": "Paranimmitavasavattīnaṃ devānaṃ saddaṃ sutvā, brahmakāyikā devā saddamanussāvesuṃ:"
        }
      ]
    },
    {
      "type": "group",
      "children": [
        {
          "type": "verse",
          "html": "Etaṃ bhagavatā bārāṇasiyaṃ isipatane migadāye anuttaraṃ dhammacakkaṃ pavattitaṃ appaṭivattiyaṃ samaṇena vā brāhmaṇena vā devena vā mārena vā brahmunā vā kenaci vā lokasmin’ti."
        }
      ]
    },
    {
      "type": "group",
      "children": [
        {
          "type": "verse",
          "html": "Iti’ha tena khaṇena, tena muhuttena, yāva brahmalokā saddo abbhuggacchi. Ayañca dasa-sahassī lokadhātu saṅkampi sampakampi sampavedhi, appamāṇo ca oḷāro obhāso loke pāturahosi atikkammeva devānaṃ devānubhāvaṃ."
        }
      ]
    },
    {
      "type": "group",
      "children": [
        {
          "type": "verse",
          "html": "Atha kho bhagavā udānaṃ udānesi:"
        }
      ]
    },
    {
      "type": "group",
      "children": [
        {
          "type": "verse",
          "html": "Aññāsi vata bho koṇḍañño, aññāsi vata bho koṇḍañño ti. Iti hidaṃ āyasmato koṇḍaññassa aññā-koṇḍañño tveva nāmaṃ ahosī ti."
        }
      ]
    },
    {
      "type": "group",
      "children": [
        {
          "type": "verse",
          "html": "Dhammacakkappavattana-suttaṃ niṭṭhitaṃ."
        }
      ]
    }
  ]
}
