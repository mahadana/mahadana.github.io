<!DOCTYPE html>
<html lang="en">
  <head>
    <meta charset="utf-8" />
    <meta name="viewport" content="width=device-width, initial-scale=1" />
    <title>Ratana-sutta</title>
    <meta name="copyright" content="Amaravati Buddhist Monastery" />
    <!-- License: https://creativecommons.org/licenses/by-nc-nd/3.0/ -->
    <link href="../style.css" rel="stylesheet" />
  </head>
  <body>
    <chant pi>
      <chantmeta key="id" value="ccb-2.2.6"></chantmeta>
      <chantmeta key="volume" value="2"></chantmeta>
      <chantmeta key="part" value="2"></chantmeta>
      <h1>Parittas</h1>
      <h2>Ratana-sutta</h2>
      <group>
        <verse>Yaṅkiñci vittaṃ idha vā huraṃ vā</verse>
        <verse>Saggesu vā yaṃ ratanaṃ paṇītaṃ</verse>
        <verse>Na no samaṃ atthi tathāgatena</verse>
        <verse>Idam-pi buddhe ratanaṃ paṇītaṃ</verse>
        <verse>Etena saccena suvatthi hotu</verse>
      </group>
      <group>
        <verse>Khayaṃ virāgaṃ amataṃ paṇītaṃ</verse>
        <verse>Yad-ajjhagā sakya-munī samāhito</verse>
        <verse>Na tena dhammena sam’atthi kiñci</verse>
        <verse>Idam-pi dhamme ratanaṃ paṇītaṃ</verse>
        <verse>Etena saccena suvatthi hotu</verse>
      </group>
      <group>
        <verse>Yam buddha-seṭṭho parivaṇṇayī suciṃ</verse>
        <verse>Samādhim-ānantarikaññam-āhu</verse>
        <verse>Samādhinā tena samo na vijjati</verse>
        <verse>Idam-pi dhamme ratanaṃ paṇītaṃ</verse>
        <verse>Etena saccena suvatthi hotu</verse>
      </group>
      <group>
        <verse>Ye puggalā aṭṭha sataṃ pasaṭṭhā</verse>
        <verse>Cattāri etāni yugāni honti</verse>
        <verse>Te dakkhiṇeyyā sugatassa sāvakā</verse>
        <verse>Etesu dinnāni mahapphalāni</verse>
        <verse>Idam-pi saṅghe ratanaṃ paṇītaṃ</verse>
        <verse>Etena saccena suvatthi hotu</verse>
      </group>
      <group>
        <verse>Ye suppayuttā manasā daḷhena</verse>
        <verse>Nikkāmino gotama-sāsanamhi</verse>
        <verse>Te patti-pattā amataṃ vigayha</verse>
        <verse>Laddhā mudhā nibbutiṃ bhuñjamānā</verse>
        <verse>Idam-pi saṅghe ratanaṃ paṇītaṃ</verse>
        <verse>Etena saccena suvatthi hotu</verse>
      </group>
      <group>
        <verse>Khīṇaṃ purāṇaṃ navaṃ n’atthi sambhavaṃ</verse>
        <verse>Viratta-citt’āyatike bhavasmiṃ</verse>
        <verse>Te khīṇa-bījā aviruḷhi-chandā</verse>
        <verse>Nibbanti dhīrā yathā’yam padīpo</verse>
        <verse>Idam-pi saṅghe ratanaṃ paṇītaṃ</verse>
        <verse>Etena saccena suvatthi hotu</verse>
      </group>
    </chant>
  </body>
</html>
