<!DOCTYPE html>
<html lang="en">
  <head>
    <meta charset="utf-8" />
    <meta name="viewport" content="width=device-width, initial-scale=1" />
    <title>Bojjh’aṅga-parittaṃ</title>
    <meta name="copyright" content="Amaravati Buddhist Monastery" />
    <!-- License: https://creativecommons.org/licenses/by-nc-nd/3.0/ -->
    <link href="../style.css" rel="stylesheet" />
  </head>
  <body>
    <chant pi>
      <chantmeta key="id" value="ccb-2.2.20"></chantmeta>
      <chantmeta key="volume" value="2"></chantmeta>
      <chantmeta key="part" value="2"></chantmeta>
      <h1>Parittas</h1>
      <h2>Bojjh’aṅga-parittaṃ</h2>
      <grid>
        <row><verse>Bojjh’aṅgo sati-saṅkhāto</verse><verse>dhammānaṃ vicayo tathā</verse></row>
        <row><verse>Viriyam-pīti-passaddhi</verse><verse>bojjh’aṅgā ca tathā’pare</verse></row>
        <row><verse>Samādh’upekkha-bojjh’aṅgā</verse><verse>satt’ete sabba-dassinā</verse></row>
        <row><verse>Muninā sammad-akkhātā</verse><verse>bhāvitā bahulīkatā</verse></row>
        <row><verse>Saṃvattanti abhiññāya</verse><verse>nibbānāya ca bodhiyā</verse></row>
        <row><verse>Etena sacca-vajjena</verse><verse>sotthi te hotu sabbadā</verse></row>
        <row><verse>Ekasmiṃ samaye nātho</verse><verse>moggallānañ-ca kassapaṃ</verse></row>
        <row><verse>Gilāne dukkhite disvā</verse><verse>bojjh’aṅge satta desayi</verse></row>
        <row><verse>Te ca taṃ abhinanditvā</verse><verse>rogā mucciṃsu taṅ-khaṇe</verse></row>
        <row><verse>Etena sacca-vajjena</verse><verse>sotthi te hotu sabbadā</verse></row>
        <row><verse>Ekadā dhamma-rājā pi</verse><verse>gelaññenābhipīḷito</verse></row>
        <row><verse>Cundattherena tañ-ñeva</verse><verse>bhaṇāpetvāna sādaraṃ</verse></row>
        <row><verse>Sammoditvā ca ābādhā</verse><verse>tamhā vuṭṭhāsi ṭhānaso</verse></row>
        <row><verse>Etena sacca-vajjena</verse><verse>sotthi te hotu sabbadā</verse></row>
        <row><verse>Pahīnā te ca ābādhā</verse><verse>tiṇṇannam-pi mahesinaṃ</verse></row>
        <row><verse>Magg’āhata-kilesā va</verse><verse>pattānuppatti-dhammataṃ</verse></row>
        <row><verse>Etena sacca-vajjena</verse><verse>sotthi te hotu sabbadā</verse></row>
      </grid>
    </chant>
  </body>
</html>
