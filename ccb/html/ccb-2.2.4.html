<!DOCTYPE html>
<html lang="en">
  <head>
    <meta charset="utf-8" />
    <meta name="viewport" content="width=device-width, initial-scale=1" />
    <title>Nama-kāra-siddhi-gāthā</title>
    <meta name="copyright" content="Amaravati Buddhist Monastery" />
    <!-- License: https://creativecommons.org/licenses/by-nc-nd/3.0/ -->
    <link href="../style.css" rel="stylesheet" />
  </head>
  <body>
    <chant pi>
      <chantmeta key="id" value="ccb-2.2.4"></chantmeta>
      <chantmeta key="volume" value="2"></chantmeta>
      <chantmeta key="part" value="2"></chantmeta>
      <h1>Parittas</h1>
      <h2>Nama-kāra-siddhi-gāthā</h2>
      <group>
        <verse>Yo cakkhumā moha-malāpakaṭṭho</verse>
        <verse>Sāmaṃ va buddho sugato vimutto</verse>
        <verse>Mārassa pāsā vinimocayanto</verse>
        <verse>Pāpesi khemaṃ janataṃ vineyyaṃ</verse>
        <verse>Buddhaṃ varan-taṃ sirasā namāmi</verse>
        <verse>Lokassa nāthañ-ca vināyakañ-ca</verse>
        <verse>Tan-tejasā te jaya-siddhi hotu</verse>
        <verse>Sabb’antarāyā ca vināsamentu</verse>
      </group>
      <group>
        <verse>Dhammo dhajo yo viya tassa satthu</verse>
        <verse>Dassesi lokassa visuddhi-maggaṃ</verse>
        <verse>Niyyāniko dhamma-dharassa dhārī</verse>
        <verse>Sāt’āvaho santi-karo suciṇṇo</verse>
        <verse>Dhammaṃ varan-taṃ sirasā namāmi</verse>
        <verse>Mohappadālaṃ upasanta-dāhaṃ</verse>
        <verse>Tan-tejasā te jaya-siddhi hotu</verse>
        <verse>Sabb’antarāyā ca vināsamentu</verse>
      </group>
      <group>
        <verse>Saddhamma-senā sugatānugo yo</verse>
        <verse>Lokassa pāpūpakilesa-jetā</verse>
        <verse>Santo sayaṃ santi-niyojako ca</verse>
        <verse>Svākkhāta-dhammaṃ viditaṃ karoti</verse>
        <verse>Saṅghaṃ varan-taṃ sirasā namāmi</verse>
        <verse>Buddhānubuddhaṃ sama-sīla-diṭṭhiṃ</verse>
        <verse>Tan-tejasā te jaya-siddhi hotu</verse>
        <verse>Sabb’antarāyā ca vināsamentu</verse>
      </group>
    </chant>
  </body>
</html>
