<!DOCTYPE html>
<html lang="en">
  <head>
    <meta charset="utf-8" />
    <meta name="viewport" content="width=device-width, initial-scale=1" />
    <title>Vaṭṭaka-parittaṃ</title>
    <meta name="copyright" content="Amaravati Buddhist Monastery" />
    <!-- License: https://creativecommons.org/licenses/by-nc-nd/3.0/ -->
    <link href="../style.css" rel="stylesheet" />
  </head>
  <body>
    <chant pi id="ccb-2.2.14">
      <h1>Parittas</h1>
      <h2>Vaṭṭaka-parittaṃ</h2>
      <grid>
        <row><verse>Atthi loke sīla-guṇo</verse><verse>saccaṃ soceyy’anuddayā</verse></row>
        <row><verse>Tena saccena kāhāmi</verse><verse>sacca-kiriyam-anuttaraṃ</verse></row>
        <row><verse>Āvajjitvā dhamma-balaṃ</verse><verse>saritvā pubbake jine</verse></row>
        <row><verse>Sacca-balam-avassāya</verse><verse>sacca-kiriyam-akās’ahaṃ</verse></row>
        <row><verse>Santi pakkhā apattanā</verse><verse>santi pādā avañcanā</verse></row>
        <row><verse>Mātā pitā ca nikkhantā</verse><verse>jāta-veda paṭikkama</verse></row>
        <row><verse>Saha sacce kate mayhaṃ</verse><verse>mahā-pajjalito sikhī</verse></row>
        <row><verse>Vajjesi soḷasa karīsāni</verse><verse>udakaṃ patvā yathā sikhī</verse></row>
        <row><verse>Saccena me samo n’atthi</verse><verse>esā me sacca-pāramī ti</verse></row>
      </grid>
    </chant>
  </body>
</html>

