<!DOCTYPE html>
<html lang="en">
  <head>
    <meta charset="utf-8" />
    <meta name="viewport" content="width=device-width, initial-scale=1" />
    <title>Jaya-parittaṃ</title>
    <meta name="copyright" content="Amaravati Buddhist Monastery" />
    <!-- License: https://creativecommons.org/licenses/by-nc-nd/3.0/ -->
    <link href="../style.css" rel="stylesheet" />
  </head>
  <body>
    <chant pi id="ccb-2.2.23">
      <h1>Parittas</h1>
      <h2>Jaya-parittaṃ</h2>
      <group>
        <verse>Mahā-kāruṇiko nātho</verse>
        <verse>Hitāya sabba-pāṇinaṃ</verse>
        <verse>Pūretvā pāramī sabbā</verse>
        <verse>Patto sambodhim-uttamaṃ</verse>
        <verse>Etena sacca-vajjena</verse>
        <verse>Hotu te jaya-maṅgalaṃ</verse>
        <verse>Jayanto bodhiyā mūle</verse>
        <verse>Sakyānaṃ nandi-vaḍḍhano</verse>
        <verse>Evaṃ tvaṃ vijayo hohi</verse>
        <verse>Jayassu jaya-maṅgale</verse>
        <verse>Aparājita-pallaṅke</verse>
        <verse>Sīse paṭhavi-pokkhare</verse>
        <verse>Abhiseke sabba-buddhānaṃ</verse>
        <verse>Aggappatto pamodati</verse>
        <verse>Sunakkhattaṃ sumaṅgalaṃ</verse>
        <verse>Supabhātaṃ suhuṭṭhitaṃ</verse>
        <verse>Sukhaṇo sumuhutto ca</verse>
        <verse>Suyiṭṭhaṃ brahma-cārisu</verse>
        <verse>Padakkhiṇaṃ kāya-kammaṃ</verse>
        <verse>Vācā-kammaṃ padakkhiṇaṃ</verse>
        <verse>Padakkhiṇaṃ mano-kammaṃ</verse>
        <verse>Paṇidhi te padakkhiṇā</verse>
        <verse>Padakkhiṇāni katvāna</verse>
        <verse>Labhant’atthe padakkhiṇe</verse>
      </group>
    </chant>
  </body>
</html>

